---
title: "Συσκευή"
---

![Η συσκευή HealthSonar.](/assets/images/exhibited_device.jpg){width=700 fig-align="left"}

Το HealthSonar αποτελεί μία καινοτόμα συσκευή παρακολούθησης, που συνοδεύεται από cloud και mobile εφαρμογή.
Στην καρδιά της συσκευής βρίσκεται ένας αισθητήρας radar που χρησιμοποιεί ultra-wideband τεχνολογία και ελέγχει το περιβάλλον αναγνωρίζοντας μικροσκοπικές και μακροσκοπικές κινήσεις.
Ο ενσωματωμένος επεξεργαστής της συσκευής χρησιμοποιείται για επεξεργασία δεδομένων καθώς και για τη μεταφορά τους στο cloud.

Η συσκευή είναι ικανή να παρακολουθήσει κινήσεις τόσο χαμηλού όσο και υψηλού εύρους.
Κινήσεις χαμηλού εύρους συνδέονται με ταλαντώσεις του θώρακα και της κοιλιακής χώρας, από τις οποίες μπορεί να εξαχθεί ο αναπνευστικός και καρδιακός ρυθμός.
Αντίθετα, κινήσεις υψηλού εύρους σχετίζονται με περπάτημα και γενικά κινήσεις σώματος.

Το HealthSonar είναι μία IoT συσκεύη που μεταδίδει δεδομένα απευθείας σε μία cloud εφαρμογή, όπου προσωποποιημένες μέθοδοι Μηχανικής Μάθησης χρησιμοποιούνται για την ανάλυση τους.
Επίσης, η συσκευή μπορεί να συνδεθεί σε mobile εφαρμογή ώστε να μεταφέρει δεδομένα σε πραγματικό χρόνο προσφέροντας ιατρικές πληροφορίες στους χρήστες.
