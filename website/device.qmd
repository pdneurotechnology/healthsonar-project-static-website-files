---
title: "Η συσκευή"
title-block-banner: true
toc: false
---

Το HealthSonar αποτελεί μία καινοτόμα συσκευή παρακολούθησης της αναπνοής, του ύπνου και του καρδιακού ρυθμού.
Η συσκευή συνοδεύεται από cloud και mobile εφαρμογή, δημιουργώντας ένα ολοκληρωμένο σύστημα παρακολούθησης της υγείας.

<center>
<p style="font-size: 25px; font-style: italic">
<i class="fa-solid fa-quote-left"></i>
Στην καρδιά της συσκευής βρίσκεται ένας αισθητήρας radar<br>που χρησιμοποιεί ultra-wideband τεχνολογία.
<i class="fa-solid fa-quote-right"></i>
</p>
</center>

Ο αισθητήρας ελέγχει το περιβάλλον αναγνωρίζοντας μικροσκοπικές και μακροσκοπικές κινήσεις, ενώ ο ενσωματωμένος επεξεργαστής που υπάρχει στη συσκευή χρησιμοποιείται για επεξεργασία δεδομένων καθώς και για τη μεταφορά τους στο cloud.
Η συσκευή είναι ικανή να παρακολουθήσει κινήσεις τόσο χαμηλού όσο και υψηλού εύρους.
Κινήσεις χαμηλού εύρους συνδέονται με ταλαντώσεις του θώρακα και της κοιλιακής χώρας, από τις οποίες μπορεί να εξαχθεί ο αναπνευστικός και καρδιακός ρυθμός.
Αντίθετα, κινήσεις υψηλού εύρους σχετίζονται με περπάτημα και γενικά κινήσεις σώματος.

::: {#fig-placement layout-ncol=2}
![](/assets/images/exhibited_device.jpg){#fig-placement-1 width=500 fig-align="center" fig-alt="The HealthSonar device on a tripod."}

![](/assets/images/mobile_app.png){#fig-placement-2 width=220 fig-align="center" fig-alt="The HealthSonar device on a tripod."}

Η συσκευή HealthSonar τοποθετημένη σε ένα τρίποδο και η κεντρική οθόνη από το mobile app..

:::

Το HealthSonar είναι μία IoT συσκευή που μεταδίδει δεδομένα απευθείας σε μία cloud εφαρμογή, όπου προσωποποιημένες μέθοδοι Μηχανικής Μάθησης χρησιμοποιούνται για την ανάλυση τους.
Επίσης, η συσκευή μπορεί να συνδεθεί σε mobile εφαρμογή ώστε να μεταφέρει δεδομένα σε πραγματικό χρόνο προσφέροντας ιατρικές πληροφορίες στους χρήστες.


::: {#fig-placement layout-ncol=2}

![](/assets/images/placement_1.png){#fig-placement-1 fig-alt="Device placement on a nightstand."}

![](/assets/images/placement_2.png){#fig-placement-2 fig-alt="The area the device can monitor."}

Ο προτεινόμενος τρόπος τοποθέτησης της συσκευής στο κομοδίνο, και η κάλυψη του χώρου από αυτή.

:::

## Παρακολούθηση Αναπνοής

Η συσκευή μπορεί να αναγνωρίσει την ταλάντωση του στήθους, από το εύρος της οποίας παρακολουθείται η αναπνευστική λειτουργία.
Σημαντική εφαρμογή αυτής της δυνατότητας είναι να αναγνωριστούν άπνοιες κατά τη διάρκεια του ύπνου.

## Παρακολούθηση Καρδιάς

Με βάση την ίδια αρχή λειτουργίας όπως στην περίπτωση της παρακολούθησης της αναπνοής, μπορεί να εξαχθεί και ο καρδιακός ρυθμός.
Βέβαια, η ταλάντωση της καρδιάς είναι σημαντικά μικρότερη από αυτή του στήθους και άρα απαιτούνται ιδιαίτερες μέθοδοι για τον υπολογισμό της από τα δεδομένα.

## Παρακολούθηση Ύπνου

Η συσκευή μπορεί να παρακολουθήσει ένα άτομο κατά τη διάρκεια της νύχτας ώστε να αναγνωρίσει τις φάσεις του ύπνου και διαταραχές σε αυτόν.
Λόγω της φύσης του ύπνου, η αρχή λειτουργίας της συσκευής (με βάση το radar) είναι ιδανική για τη μελέτη του, δεδομένου ότι καταγράφει ανέπαφα χωρίς να ενοχλεί ή να παρεμποδίζει.

